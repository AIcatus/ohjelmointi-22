---
path: "/usein-kysytyt-kysymykset"
title: "Usein kysytyt kysymykset"
hidden: false
information_page: true
---

<table-of-contents></table-of-contents>

### Löysin virheen materiaalista tai tehtävästä

Voit ilmoittaa asiasta kurssikanavalla ohjaajalle tai sähköpostitse kurssin ylläpitäjille osoitteeseen ohjelmoinnin-mooc@helsinki.fi. Kiitos!

### Miksi TMC:ssä ei näy kaikki kurssin osat? Miten saan ladattua kaikkien osien ohjelmointitehtävät?

Seuraava osa tulee automaattisesti TMC:hen ladattavaksi, kun olet saanut 25 % edellisen osan ohjelmointitehtävien pisteistä.

<notice>Alla olevat kysymykset koskevat enimmäkseen avoimen yliopiston opiskelijoita</notice>

### En voi aloittaa kurssia, koska en tiedä minne ilmoittautua

Kurssin aloittamiseen ei tarvitse ilmoittautumista. Saat kurssin jälkeen ohjeet, miten voit saada kurssista suoritusmerkinnän Helsingin yliopiston rekisteriin.

### Saako kursseista virallisen suorituksen?

Kurssin päätteeksi voit osallistua Helsingin yliopiston Avoimen yliopiston kokeeseen. Jos läpäiset kokeen hyväksytysti, saat kurssista merkinnän Helsingin yliopiston rekisteriin.

### Miten saan hyväksiluvun kurssista oppilaitoksessani?

Saat kurssista merkinnän Helsingin yliopiston rekisteriin. Se kelpaa todennäköisesti hyväksilukemista varten, mutta kannattaa varmistaa asia vielä oman oppilaitoksen opintovastaavalta.

### Tarvitsenko Helsingin yliopiston tunnukset?

Et tarvitse.

### Miten perun kurssiosallistumiseni?

Kurssiosallistumista ei tarvitse erikseen perua. Riittää, että lopettaa kurssin tekemisen.

### Työ- ja elinkeinotoimisto haluaa minulta selvityksen kurssista

Ohjaa TE-toimisto tälle sivulle:

Ohjelmoinnin perusteet on kaikille avoin ja ilmainen verkkokurssi. Kurssin käymistä voi verrata kirjan lainaamiseen kirjastosta. Kirjastosta lainattava kirja saattaa liittyä johonkin yliopisto-opintoihin liittyvään kurssiin. Aivan samalla tavalla kuin kirjastosta lainattava kirja, verkkokurssimme on luettavissa huvin ja itsensä sivistämisen vuoksi tai yliopisto-opintojen edistämiseksi.

Ohjelmoinnin perusteet vastaa Helsingin yliopiston 5 opintopisteen kurssia. Kurssin suorittajat eivät kuitenkaan automaattisesti ole Helsingin yliopiston opiskelijoita, emmekä pakota ketään suorittamaan kurssia opintopisteisiin johtavassa muodossa. Kurssin suorittamisesta voi kuitenkin halutessaan saada opintopisteitä. Kurssille osallistuminen ei oikeuta opintotukeen.

### Saan tukea Työ- ja elinkeinotoimistolta. Voinko silti suorittaa kurssin?

Sovi asiasta etukäteen TE-toimistosi kanssa. TE-toimistot eivät valitettavasti käsittele kurssiimme liittyviä asioita yhdenmukaisesti. Jotkut ovat evänneet tukia jo kurssillemme osallistumisesta, vaikkei tavoitteena olisi opintopisteet tai opinnot. Toisaalta toiset TE-toimistot ovat suositelleet kurssia ja jopa ohjanneet ihmisiä kurssille ilman tukien epäämistä.

### Kela haluaa minulta todistuksen opiskelustani

Ohjaa Kela tälle sivulle:

Ohjelmoinnin perusteet on kaikille avoin ja ilmainen verkkokurssi. Kurssin käymistä voi verrata kirjan lainaamiseen kirjastosta. Kirjastosta lainattava kirja saattaa liittyä johonkin yliopisto-opintoihin liittyvään kurssiin. Aivan samalla tavalla kuin kirjastosta lainattava kirja, verkkokurssimme on luettavissa huvin ja itsensä sivistämisen vuoksi tai yliopisto-opintojen edistämiseksi.

Ohjelmoinnin perusteet vastaa Helsingin yliopiston 5 opintopisteen kurssia. Kurssin suorittajat eivät kuitenkaan automaattisesti ole Helsingin yliopiston opiskelijoita, emmekä pakota ketään suorittamaan kurssia opintopisteisiin johtavassa muodossa. Kurssin suorittamisesta voi kuitenkin halutessaan saada opintopisteitä. Kurssille osallistuminen ei oikeuta opintotukeen.
